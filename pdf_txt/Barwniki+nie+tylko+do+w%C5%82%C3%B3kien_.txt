Inżynieria i Ochrona Środowiska 2016, 19(3), 331/340 p/ISSN 1505/3695 
Engineering and Protection of Environment e/ISSN 2391/7253 
is.pcz.pl/124/index/czasopismo_inzynieria_i_ochrona_rodowiska.html DOI: 10.17512/ios.2016.3.4 
  
Ewa OKONIEWSKA 
Politechnika Częstochowska, Wydział Infrastruktury i Środowiska 
Instytut Inżynierii Środowiska 
ul. Brzeźnicka 60a, 42-200 Częstochowa 
e-mail: eokoniewska @is.pcz.czest.pl 
Usuwanie barwnika pąsu kwasowego 4R 
z roztworów wodnych na węglach aktywnych 
Removal of the Dye of Acid Bright Red 4R from Water Solutions 
on Activated Carbons 
Dyes are compounds widely applied in the different branches of industry, such as: paint, 
textile, cosmetic, paper, leather, food and other industries. Presence of dyes in water, even 
in ultralow concentrations, can negatively influence life of organisms in this environment. 
There are many methods of dye removal: chemical oxidization, coagulation, membrane 
processes, ionic exchange and also process of adsorption. It is possible to increase the capacity 
of sorption considering removed dyes through corresponding physical or chemical modificaH
tion of adsorbents. The aim of the presented work was determination of dye (Acid Red 18) 
removal efficiency from water solutions by the method of adsorption with the use of active 
coals. Initial WGH12 carbon and carbons specially modified with use of CO 2, H 2O and air 
were used in the research. Modifications with use of the three first factors were conducted 
in circulating stove at temperatures of 400 and 800°C, but active carbons were also treated 
with 20 and 30% hydrogen peroxide solution. The conducted research on the sorption of 
Acid Red 18 has shown that better effects (greater sorption capacities) were obtained in case 
of activated carbons modified at temperature of 800°C, slightly worse ones were got at temH 
perature 400°C, and the smallest for initial carbons. Similar results were obtained for 
carbon modified with H 2O2 solutions. It is possible to put carbons modified in this way 
in following order: WGH12 (H 2O2 20%) > WGH12 (H 2O2 30%) > WGH12 initial. 
Keywords:  dyes, adsorption, activated carbon 
Wstęp 
W ostatnich latach gwałtownie wzrosła świadomość społeczeństwa o potrzebie 
oczyszczania ścieków i uzdatniania wód, co spowodowało wprowadzenie surowych 
norm jakościowych dotyczących wody dostarczanej na cele bytowoZgospodarcze 
oraz odprowadzanej do odbiorników po procesie oczyszczania. W zależności od 
zanieczyszczeń znajdujących się w roztworze stosuje się wiele układów, w których 
zastosowanie znalazły procesy koagulacji, strącania, sedymentacji czy filtracji. 
Niestety, ze względu na złożony skład niektórych związków zawartych w ściekach 
procesy te mogą nie gwarantować optymalnego stopnia oczyszczenia roztworu. 
Aby zagwarantować odpowiednią jakość, alternatywą może być zastosowanie E. Okoniewska 332
procesu adsorpcji na węglach aktywnych, które znalazły zastosowanie, np. w proZ
cesach uzdatniania wody [1, 2]. 
Środowiskami szczególnie narażonymi na działanie barwników są cieki oraz 
zbiorniki wodne. Już niewielkie stężenie barwników powoduje zauważalną zmianę 
barwy roztworu wodnego. Wysoki stopień zabarwienia wody dyskwalifikuje ją 
jako użyteczną dla celów bytowoZgospodarczych oraz przemysłowych. Zawartość 
związków barwnych w wodzie powoduje zmniejszoną ilość dostarczanego światła 
do głębszych warstw, co negatywnie odbija się na procesie fotosyntezy roślin. 
Innym negatywnym czynnikiem jest toksyczność niektórych barwników Z ich 
zawartość w wodzie powoduje śmierć glonów, choroby ryb, zmianę zabarwienia 
ich mięsa oraz w niektórych przypadkach śmierć. Wiele barwników działa bakterioZ 
statycznie oraz bakteriobójczo [3]. 
Barwniki to związki, które podczas kontaktu z różnymi substancjami, materiaZ
łami łączą się z nimi trwale, nadając barwę. Obecnie używa się ponad 100  000 barwZ
ników handlowych. Ich roczna produkcja szacowana jest na ponad 7x105  Mg, 
a około 10÷15% ilości użytych barwników przedostaje się do środowiska wodnego 
jako zanieczyszczenia [4Z6]. 
Proces barwienia może opierać się na: 
– powinowactwie barwników do związków ulegających zabarwieniu, 
– zdolności barwników do ulegania rozpuszczeniu w substancjach barwionych, 
– procesie mechanicznego rozpuszczania barwników, 
– przyklejaniu się barwników do powierzchni materiałów ulegających zaZ
barwieniu [7]. 
Z powodu swojej złożonej budowy barwniki dostarczają wielu problemów  
w procesie ich degradacji. Wykazują odporność na czynniki fizykochemiczne 
(np. promieniowanie świetlne). Ze względu na niedoskonałość niektórych proceZ
sów barwienia duża część barwników (nawet do 50%) dostaje się do ścieków 
poprodukcyjnych. Już niska zawartość barwników w wodach powoduje wystąpieZ
nie zabarwienia, a także obniża stopień przenikania światła (proces niekorzystny 
dla rozwoju organizmów autotroficznych). Negatywnymi cechami barwników 
są ograniczenie procesu dyfuzji tlenu w środowiskach wodnych oraz właściwości 
rakotwórcze dla człowieka [1]. 
Barwniki znalazły zastosowanie w wielu gałęziach przemysłu Z w zakładach 
papierniczych, włókienniczych, przemysłu skórzanego, przemysłu spożywczego, 
w zakładach produkujących tworzywa sztuczne, w zakładach wytwarzających 
żywność, w zakładach petrochemicznych, zakładach kosmetycznych, w zakładach 
przemysłu gumowego, zakładach przemysłu tekstylnego, zakładach fotograficznych. 
Najczęściej stosowanymi metodami oczyszczania ścieków barwnych są: metody 
biologiczne, ultrafiltracja i odwrócona osmoza, strącanie/koagulacja, utlenianie, 
redukcja, ekstrakcja i adsorpcja. Ta ostatnia metoda wydaje się najbardziej 
efektywna ze względu na wysoką wydajność dostępnych na rynku adsorbentów, 
głównie węgli aktywnych. Ponadto za pomocą rozmaitych modyfikacji węgli 
aktywnych można dodatkowo podnieść ich właściwości sorpcyjne [8Z12]. Usuwanie barwnika pąsu kwasowego 4R z roztworów wodnych na węglach aktywnych 333
Celem pracy było określenie efektywności usuwania barwnika (pąs kwasowy) 
z roztworów wodnych metodą adsorpcji z użyciem węgli aktywnych. W badaniach 
wykorzystano węgle wyjściowe oraz specjalnie modyfikowane przy użyciu CO 2, 
H2O, powietrza oraz H 2O2. 
1. Metodyka badań 
1.1. Charakterystyka węgli aktywnych użytych do badań 
W badaniach laboratoryjnych wykorzystano węgiel aktywny WGZ12 wyproduZ
kowany przez polską firmę GRYFSKAND w Hajnówce. 
W tabeli 1 przedstawiono wybrane wskaźniki techniczne węgla aktywnego 
użytego do badań, podane przez ich producenta. 
 
Tabela 1. Fizykochemiczne właściwości węgla aktywnego WG-12 
Table 1. Physicochemical properties of activated carbon WG-12 
Parametr WG312 
Powierzchnia właściwa, m2/g 1005 
Masa nasypowa, g/dm3 420 
Nasiąkliwość wodna, cm3/g 0,82 
Wytrzymałość mechaniczna, % 98 
Liczba metylenowa, cm3 30 
pH wyciągu wodnego 10,1 
Zawartość popiołu, % 11,00 
Adsorpcja jodu, mg/g 1050 
Współczynnik jednorodności uziarnienia d 60/d10 1,20 
 
Przed przystąpieniem do badań przeprowadzono zabieg odpopielania techniczZ
nych węgli aktywnych. Odpopielanie węgli przeprowadzono, aby wyeliminować 
wpływ alkalicznych wyciągów wodnych węgli aktywnych na podwyższenie 
odczynów badanych roztworów. W tym celu węgle aktywne przepłukiwano 10% 
roztworem kwasu solnego, a następnie wodą destylowaną. Po zabiegu odpopielania 
węgle aktywne suszono w temperaturze 140oC do uzyskania stałej masy. 
W badaniach wykorzystano także węgle modyfikowane w temperaturze 400 
i 800°C przy udziale CO 2, H 2O i powietrza [13] oraz 20 i 30% roztworem H 2O2. 
1.2. Charakterystyka barwnika użytego w badaniach 
Do badań wykorzystano barwnik anionowy pochodzący z zakładu ,,BorutaZ 
ZZachem Kolor” w Zgierzu o nazwie pąs kwasowy 4R. Barwnik ten nazywany jest 
 E. Okoniewska 334
również czerwienią koszenilową, pąsem 4R, Acid Red 18, jasnym szkarłatem oraz 
E124. To syntetyczny barwnik azowy o wzorze sumarycznym C 20H11N2Na 3O10S3, 
o wzorze strukturalnym przedstawionym na rysunku 1. 
 
 
Rys. 1. Budowa chemiczna cząsteczki barwnika 
Fig. 1. The chemical structure of the dye molecules 
 
Masa molowa tego barwnika wynosi 604,47 g/mol. Pąs kwasowy 4R ma barwę 
jasnoczerwoną. Charakteryzuje go bardzo dobra rozpuszczalność w wodzie oraz 
mała odporność na promienie słoneczne. Najczęściej można go spotkać w formie 
granulek lub sproszkowanej. Stosowany jest w przemyśle spożywczym do barwieZ 
nia kolorowych napoi, cukierków, lizaków, lodów, galaretek, dżemów, zup pomidoZ 
rowych. Dopuszczalne jego dzienne spożycie wynosi 4 mg/kg ciała. Jego użycie 
jest zakazane w Stanach Zjednoczonych, Norwegii oraz Finlandii. Ze względu 
na fakt, iż barwnik ten należy do grupy barwników azowych, nie powinni go 
spożywać astmatycy. Może powodować katar sienny. 
Barwnik ten ma także zastosowanie w przemyśle włókienniczym (barwienie 
włókien proteinowych Z wełna, jedwab naturalny), do barwienia drewna, skóry 
oraz środków chemii gospodarczej. 
1.3. Sposób prowadzenia badań 
Sorpcja barwnika pąs kwasowy 4R była prowadzona w warunkach statycznych 
na wytypowanych węglach aktywnych dla roztworów zawierających wybrane 
barwniki o stężeniach początkowych wynoszących 100, 200, 400, 600, 800 
i 1000 mg/dm3. 
Do kolb miarowych o pojemności 250 ml dodawano każdorazowo po 125 cm3 
roztworów zawierających badany barwnik o różnym stężeniu początkowym. 
Następnie do kolb dodawano po 0,5 g węgla aktywnego, odważanego na wadze 
analitycznej RADWAG WWA 100/C/2. 
Tak przygotowane próbki wytrząsano mechanicznie przez 10 godzin na wytrząZ 
sarce ELPIN  TYP 358A z prędkością 160 obr/min i odstawiano na dalsze 14 godzin 
celem ustalania równowagi sorpcji. Po upływie 24  godzin oznaczano stężenia Usuwanie barwnika pąsu kwasowego 4R z roztworów wodnych na węglach aktywnych 335
równowagowe. Czas ustalania się równowagi sorpcji ustalono na podstawie 
wcześniejszych badań laboratoryjnych. 
Pomiarów absorbancji dokonywano przy użyciu spektrofotometru Helios λ 
przy długości fali λ = 520 nm [14]. 
Stężenia końcowe barwnika obliczano, korzystając z wykonanej wcześniej 
krzywej wzorcowej. 
Pojemność sorpcyjną węgli aktywnych obliczano na podstawie wzoru (1) 
z wykorzystaniem wyników pomiarów laboratoryjnych: 
 ()
mV C Cqk 0⋅ −=  (1) 
gdzie: q Z pojemność sorpcyjna węgla aktywnego w warunkach statycznych, mg/g; 
C0 Z stężenie początkowe, mg/dm3; C k Z stężenie równowagowe, mg/dm3; V Z objęZ
tość roztworu, dm3; m Z masa węgla aktywnego, g. 
2. Wyniki badań i dyskusja 
2.1. Ocena sorpcji pąsu kwasowego na węglach aktywnych 
Na rysunkach 2Z5 przedstawiono izotermy sorpcji pąsu kwasowego na węglu 
WGZ12 przed i po modyfikacji. 
 
020406080100120140160180
0 200 400 600 800pojemność sorpcyjna, mg/g
stężenie równowagowe, mg/dm³WG-12 
wyjściowy
WG-12 
H₂O 400°C 
WG-12 
H₂O 800°C
 
Rys. 2. Izotermy sorpcji pąsu kwasowego na węglu WGH12 modyfikowanym H 2O w temperaH
turze 400 i 800°C 
Fig. 2. The sorption isotherms of Acid Bright Red 4R on WGH12 carbon modified with H 2O 
at 400 and 800°C 
 E. Okoniewska 336
020406080100120140160180
0 200 400 600 800pojemność sorpcyjna, mg/g
stężenie równowagowe, mg/dm³WG-12 
wyjściowy
WG-12 
CO₂400°C 
WG-12 
CO₂800°C
 
Rys. 3. Izotermy sorpcji pąsu kwasowego na węglu WGH12 modyfikowanym CO 2 w temperaH
turze 400 i 800°C 
Fig. 3. The sorption isotherms of Acid Bright Red 4R on WGH12 carbon modified with CO 2 
at temperature 400 and of 800°C 
 
020406080100120140160180
0 200 400 600 800pojemność sorpcyjna, mg/g
stężenie równowagowe, mg/dm³WG-12 
wyjściowy
WG-12 30% 
H₂O₂
WG-12 20% 
H₂O₂
 
Rys. 4. Izotermy sorpcji pąsu kwasowego na węglu WGH12 modyfikowanym H 2O2 o różnych 
stężeniach 
Fig. 4. The sorption isotherms of Acid Bright Red 4R on WGH12 carbon modified with H 2O2 
in various concentrations 
 
Przeprowadzone badania wykazały, że sorpcja pąsu kwasowego w porównaniu 
do węgla wyjściowego przebiega lepiej we wszystkich przypadkach modyfikacji 
węgli aktywnych. Największe pojemności sorpcyjne uzyskano dla węgla modyfikoZ 
wanego parą wodną w temperaturze 800°C. Dla stężenia początkowego pąsu 
kwasowego równego 1000 mg/dm3 uzyskano wówczas pojemność sorpcyjną wyZ Usuwanie barwnika pąsu kwasowego 4R z roztworów wodnych na węglach aktywnych 337
noszącą 140  mg/g. Najmniejsze pojemności sorpcyjne otrzymano (porównując 
węgle modyfikowane) dla węgla utlenianego powietrzem, choć i tak pojemność 
ta jest większa niż dla węgla świeżego. Sorpcja pąsu kwasowego prowadzona 
na węglach modyfikowanych w temperaturze 400°C jest bardzo zbliżona do sorpcji 
na węglu technicznym. Dość wysokie pojemności sorpcyjne uzyskano także 
dla węgli modyfikowanych roztworami H 2O2. 
 
 
Rys. 5. Izotermy sorpcji pąsu kwasowego na węglu WGH12 modyfikowanym powietrzem 
w temperaturze 400 i 800°C 
Fig. 5. The sorption isotherms of Acid Bright Red 4R on WGH12 carbon modified with air 
at temperature 400 and 800°C 
2.2. Współczynniki izotermy Freundlicha 
Analizę uzyskanych wyników badań oparto na teorii Freundlicha. Efektywność 
adsorpcji pąsu kwasowego na badanych węglach aktywnych obliczano na podstaZ
wie równania 2. 
Równanie Freundlicha ma postać: 
 n1
fC K q⋅ = (2) 
gdzie: q Z ładunek zasorbowany w fazie stałej w warunkach równowagi, mg/g; 
C Z końcowe stężenie adsorbatu w roztworze (w stanie równowagi), mg/dm3; 
Kf, n Z stałe empiryczne charakterystyczne dla danego sorbentu. 
Dane eksperymentalne posłużyły do obliczenia współczynników równania 
Freundlicha dla pąsu kwasowego 4R. E. Okoniewska 338
Izotermy sorpcji pąsu kwasowego na badanych węglach aktywnych i ich modyZ
fikacjach opisano równaniami. Uzyskane wyniki przedstawiono w tabeli 2. 
 
Tabela 2. W spółczynniki izoterm Freundlicha dla pąsu kwasowego 4R 
Table 2. The Freundlich isotherm equation parameters for Acid Bright Red 4R 
 Izoterma Freundlicha 
Rodzaj węgla n Kf 
mg/g R2 
WG312 wyjściowy 0,31 11,68 0,973 
WG312 H 2O 400°C  0,24 13,45 0,949 
WG312 H 2O 800°C 0,28 22,74 0,993 
WG312 CO 2 400°C  0,19 25,00 0,928 
WG312 CO 2 800°C  0,26 23,62 0,979 
WG312 400°C powietrze 0,23 21,67 0,941 
WG312 800°C powietrze 0,27 22,35 0,977 
WG312 20% H 2O2 0,32 16,08 0,976 
WG312 30% H 2O2 0,59 22,79 0,902 
 
Równania te charakteryzowały się wysokimi współczynnikami korelacji R2 
z uzyskanymi danymi doświadczalnymi. 
Podsumowanie 
Przeprowadzone badania nad usuwaniem barwnika anionowego z roztworów 
wodnych na węglach aktywnych potwierdziły dużą skuteczność. Wyniki badań 
prezentowane w tej pracy wskazują, że efektywność usuwania barwnika można 
zwiększyć, stosując różne modyfikacje węgli aktywnych. Wszystkie zastosowane 
w badaniach metody modyfikacji węgla mają pozytywny wpływ na wielkość 
adsorpcji barwnika anionowego. Spośród wielu sposobów modyfikacji najkorzystZ
niejsza ze względu na pąs kwasowy 4R jest modyfikacja w temperaturze 800oC 
przy użyciu pary wodnej. Nieco mniejsze pojemności sorpcyjne uzyskano dla 
węgla modyfikowanego 20% roztworem nadtlenku wodoru i powietrzem w tempeZ
raturze 800°C. Modyfikacja węgli w temperaturze 400°C prowadzi do uzyskania 
sorbentów węglowych o większej liczbie ugrupowań kwasowych znajdujących się 
na powierzchni węgla. W przypadku modyfikacji węgla w wyższej temperaturze, 
np. 800°C, będą tworzyły się zasadowe grupy funkcyjne. W przypadku węgli 
modyfikowanych w temperaturze 400°C i 30% roztworem H 2O2 uzyskano bardzo 
zbliżone do siebie wielkości pojemności sorpcyjnych, które wynoszą np. około 
100 mg/g dla stężenia początkowego wynoszącego 1000 mg/dm3 barwnika. Usuwanie barwnika pąsu kwasowego 4R z roztworów wodnych na węglach aktywnych 339
Podziękowania 
Praca została przygotowana w ramach badań statutowych BS-PB-401-301-12. 
Literatura 
[1] Anielak A., Chemiczne i fizykochemiczne oczyszczanie ścieków, Wydawnictwo Uczelniane 
Politechniki Koszalińskiej, Koszalin 1998. 
[2] Nawrocki J., Biłozor S., Uzdatnianie wody. Procesy chemiczne i biologiczne, Wydawnictwo  
Naukowe PWN, Warszawa, Poznań 2000. 
[3] Filipkowska U., Janczukowicz W., Rodziewicz J., Jopp E., Efektywność adsorpcji barwników 
zasadowych na bentonicie, Inżynieria Ekologiczna 2011, 24, 2433253. 
[4] Shen D., Fan J., Zhou W., Gao B., Yue Q., Kang Q., Adsorption kinetics and isotherm of 
anionic dyes onto organo3bentonite from single and multisolute systems, J. Hazard. Mater. 
2009, 172, 993107. 
[5] Clarke E.A., Anliker R., [In:] The handbook of Environmental Chemistry, vol. 3A, ed. O. Hut3
zinger, Springer3Verlag, Berlin 1980. 
[6] Demirbas A., Agricultural based activated carbons for the removal of dyes from aqueous 
solutions: A review, J. Hazard. Mater. 2009, 167, 139. 
[7] Strzelecka3Sęk B., Zimnicki J., Barwniki nie tylko do włókien, Chemik 2001, 5, 1203123. 
[8] Al3Ghouti M.A., Khraisheh M.A.M., Allen S.J., Ahmad M.N., The removal of dyes from textile 
wastewater: a study of the physical characteristics and adsorption mechanism of diatomaceous 
earth, J. Environ. Manage. 2003, 69, 2293238. 
[9] Dąbek L., Ozimina E., Picheta3Oleś A., Wpływ właściwości węgli aktywnych na szybkość 
usuwania wybranych barwników z roztworów w obecności nadtlenku wodoru, Rocznik 
Ochrona Środowiska 2011, 13, 102331042. 
[10] Djilani Ch., Zaghdoudi R., Djazi F., Bouchekima B., Lallam A., Modarressi A., Rogalski M., 
Adsorption of dyes on activated carbon prepared from apricot and commercial activated carbon, 
Journal of the Taiwan Institute of Chemical Engineers 2015, 53, 1123121. 
[11] Fisal A., Wan Mohd A.W.D., Mohd A.A., Rosinah R., Cocoa (Theobroma cacao) shell3based 
activated carbon by CO 2 activation in removing of cationic dye from aqueous solution: kinetics 
and equilibrium studies, Chemical Engineering Research and Design 2012, 90, 148031490. 
[12] Yao Y., Wang L., Zhu S., Huang Z., Mao Y., Lu W., Chen W., Efficient removal of dyes using 
heterogeneous Fenton catalysts based on activated carbon fibers with enhanced activity, 
Chemical Engineering Science 2013, 101, 4243431. 
[13] Lach J., Wpływ sposobu modyfikacji węgli aktywnych na adsorpcję metali ciężkich, seria 
Monografie Nr 197, Wydawnictwo Politechniki Częstochowskiej, Częstochowa 2011. 
[14] Kyzioł3Komosińska J., Rosik3Dulewska C., Dzieniszewska A., Pająk M., Wykorzystanie kom3
postu jako biosorbentu w usuwaniu barwników kwasowych ze ścieków przemysłu włókienni3
czego, Archives of Environmental Protection 2011, 37, 4, 3314. 
Streszczenie 
Barwniki są związkami szeroko stosowanymi w różnych gałęziach przemysłu, takich jak: 
przemysł farbiarski, tekstylny, kosmetyczny, papierniczy, skórzany, spożywczy itp. Obecność 
barwników w wodzie, nawet w bardzo niskich stężeniach, może negatywnie wpływać na 
życie organizmów w tym środowisku. Istnieje wiele metod usuwania barwników H utlenianie 
chemiczne, koagulacja, procesy membranowe, wymiana jonowa, a także proces adsorpcji. 
Aby zwiększyć pojemność sorpcyjną węgli aktywnych ze względu na usuwane barwniki, E. Okoniewska 340
można tego dokonać poprzez odpowiednią modyfikację tych adsorbentów. Celem prezentoH
wanej pracy było określenie efektywności usuwania barwnika (pąs kwasowy 4R) z rozH
tworów wodnych metodą adsorpcji z użyciem węgli aktywnych. W badaniach wykorzystano 
węgiel wyjściowy WGH12 oraz węgle specjalnie modyfikowane przy użyciu CO 2, H 2O oraz 
powietrza. Modyfikacje przy użyciu trzech pierwszych czynników prowadzono w piecu 
obrotowym w temperaturze 400 i 800°C, natomiast węgle aktywne traktowano także 20 
i 30% roztworem nadtlenku wodoru. Przeprowadzone badania sorpcji pąsu kwasowego 4R 
wykazały, że lepsze efekty (większe pojemności sorpcyjne) uzyskano w przypadku węgli 
aktywnych modyfikowanych w temperaturze 800oC, nieco mniejsze w temperaturze 400°C, 
najmniejsze dla węgli wyjściowych. Podobne wyniki otrzymano dla węgli modyfikowanych 
roztworami H 2O2. Węgle modyfikowane w ten sposób można uszeregować następująco: 
WGH12(20% H 2O2) > WGH12(30% H 2O2) > WGH12 wyjściowy. 
Słowa kluczowe: barwniki, adsorpcja, węgiel aktywny 